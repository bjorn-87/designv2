---
---
Designprincip Kmom6
=========================

I denna rapport har jag analyserat tre sidor för att ta reda på vilka designprinciper som använts.

Urval
-----------------------

I denna rapport valde jag att analysera tre svenska snabbmatskedjor då jag tyckte det skulle vara intressant att se vilka designprinciper de använt på sina hemsidor.
Valet föll på Max, Frasses och Sibylla.



Metod
-----------------------

Med hjälp av artikeln Design Elements & Principles har jag definierat designprinciperna på dessa tre webbplatser.
Har startat med förstasidan och efter det tittat på undersidorna för att se om det är likadant.
Jag har använt mig av Full Page Screen Capture som är ett tillägg i chrome för att ta bilderna.


Resultat
-----------------------

######[Max](https://www.max.se)

######Mål och syfte
Det huvudsakliga syftet med webbplatsen är att visa upp deras meny och på så sätt locka mer kunder till sina resturanger. Men även att tillhandahålla information om maten och resturangen som hur man hittar dit, deras miljöarbete och lediga jobb.

######Kännetecken
Max har en enkel och modern gridbaserad nästan platt design med väldigt få färger. Deras Röda färg i loggan används sparsamt på sidan i länkarnas pilar och när man hovrar över sociala medie symbolerna i headern. Fokus läggs därför på bilderna vilket är deras syfte, så av den anledningen har de lyckats med sin design.

######Designprinciper
Max har använt sig av designprinciper som hierarki, balans, kontrast, symmetri och djup.
På förstasidan har de använt sig av designprincipen hierarki för att guida läsarens öga genom innehållet med start uppe i den röda loggan, sen ner till den stora flashbilden och vidare ner mot footern.
Den svarta texten och den röda loggan skapar kontrast mot den vita bakgrunden.
De har använt sig av linjer i headern på båda sidorna om deras logga som jag tror är tänkt att skapa en harmoni med hjälp av symmetri. Har även skapat balans genom att sätta en länk mer på höger sida i navbaren då de har sociala media länkarna ovanför navbaren på vänster sida.
Designprinciper såsom djup och skala återfinns i bilderna.
Samma principer används även på de andra sidorna.

[FIGURE src="image/max1.png?w=350" class="figure right" caption="Startsidan(djup med textur i bilden)"]
[FIGURE src="image/max2.png?w=350" class="figure left" caption="Om sidan(hierarki)"]
[FIGURE src="image/max3.jpg?w=350" class="figure center" caption="Exempel på skala"]



######[Frasses](https://www.frasses.se)

######Mål och syfte
Syftet med Frasses är att visa upp menyn och ge information om maten och var närmsta resturang finns för att få fler kunder. Men här har de även en flik i navbaren för information om franchise vilket betyder att de vill utöka sin verksamhet.

######Kännetecken

Det som kännetecknar designen är att de har mycket trä som ger en rustik känsla och ger djup i en annars ganska platt design. Detta då de använt sig av träpanel som bakgrundsbild på sidan och i bilder. Att de använder snö och siluetter av skog i sina bilder gör att man tänker på norrland vilket är deras syfte. Har tagit färgvalet efter deras logga använt en komplementfärg som återkommer på resten av sidan med röd som accentfärg.
Även här läggs mer fokus på bilderna och informationen de vill förmedla. Det och att de har lyckats förmedla känslan av norrland gör att jag tycker de har lyckats med designen.


######Designprinciper
Frasses har använt sig av Designprinciper som hierarki, flöde(direction/flow), djup, balans, symmetri, kontrast och repetition.
Eftersom deras logga till vänster är större än andra elementen i headern så har de lagt fler mindre element till höger vilket skapar en balans. Alla elementen från navbaren och ner håller sig innanför samma grid och är perfekt placerade vilket skapar symmetrisk harmoni. Här använder de sig av hierarki med linjer, färger och pilar för att guida läsaren genom sidorna. Djup uppnås med textur främst genom träpanelen de har som bakgrundsbild och kontrast genom bilder med svar och vitt samt orange färg på ljus bakgrund.
Samma designprinciper återkommer genom hela sidans design vilket ger en känsla av repetition.

[FIGURE src="image/frasses1.png?w=350" class="figure" caption="Startsidan"]
[FIGURE src="image/frasses2.png?w=350" class="figure" caption="exempel på linjer."]
[FIGURE src="image/frasses3.png?w=350" class="figure" caption="Menysidan med färger och pilar som guidar ögat."]



######[Sibylla](https://www.sibylla.se/)


######Mål och syfte

Syftet med webbplatsen är att visa upp menyn och ge information om maten och var närmsta resturang finns för att få fler kunder. Även Sibylla har information om franchise vilket betyder att de också vill utöka sin verksamhet.
######Kännetecken

Det som kännetecknar designen är att de har en enkel modern rätt så platt webplats med lite innehåll, mycket whitespace och vit bakgrund med färgglada bilder som sticker ut. Färgerna från loggan används sparsamt men något som verkligen sticker ut är att headern är jättestor och guldfärgad på framsidan vilket ger en känsla av lyx och exklusivitet vilket jag tror att de är ute efter.
Tycker att de har en fräsh sida med mycket fokus på bilderna av maten och därför tycker jag att de lyckats med sin design.


######Designprinciper

Sibylla har främst använt sig av designprinciper som hierarki, djup, rörelse, skala, kontrast, flöde(direction/flow) och balans.

På förstasidan och några undersidor används hierarki för att guida läsaren genom sidan och här har de även fått in känslan av rörelse, djup och skala i bilderna.
Skapar kontrast mellan den guldfärgade headern och de färglada bilderna i bodyn mot den vita bakgrunden. Även här har de alla elementen innanför sammma grid och ger känslan av symmetri som ger harmoni.
På menysidan har de använt sig av pilarna i bilderna för att skapa ett flöde för läsaren att följa. Här har de placerat ut bilderna med exakt samma avstånd men blir inte riktigt symmetriskt då de är placerade tre och tre.

[FIGURE src="image/sibylla1.png?w=350" class="figure" caption="Startsidan"]
[FIGURE src="image/sibylla2.png?w=350" class="figure" caption="Menysidan."]

Analys
-----------------------

Webbplatserna har känts ganska lika designmässigt. Alla har använt sig av ett grid för att placera ut innehållet för att få balans och harmoni. De har använt sig av hierarki för att visa upp vilket innehåll som är viktigt och alla har haft en ganska platt design med lite färger.
Endast frasses stack ut med sin bakgrund medan de andra valt vit som bakgrundsfärg.
En till sak gemensamt är att alla har valt att lägga djup och färger i bilderna och detta är nog medvetet då det är innehållet och framförallt maten som de vill lägga fokus på.

Referenser
-----------------------

* [Canva - design elements principles](https://www.canva.com/learn/design-elements-principles/)
* [Full Page Screen Capture](https://gofullpage.com/)

Övrigt
-----------------------

Denna rapport är skriven av Björn Olsson 2019-12-18.
