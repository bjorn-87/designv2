---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

###### Hur känns det att vara styrd till ett vertikalt grid, hämmande eller stödjande?
Jag tycker faktiskt att det känns bra att vara styrd av gridet. Tog en stund att komma igång med gridet, men fick väldigt bra guidning i Youtube-videorna på dbwebb. Sen när jag väl förstod hur jag skulle göra för att positionera ut innehållet var jag ville ha det så var det mycket enklare med gridet än utan.

###### Hur känns det att jobba med ett typografiskt horisontellt/baseline grid, ser du någon poäng med det?
Tycker att det var bra att ha en ”mall” som sa var jag ska placera texten då jag tycker det är svårt annars att bedöma om texten är placerad rätt. Känns som att man får bättre struktur på hela sidan när texten ligger efter linjerna. Blir lättare att läsa och det ser snyggare ut. Enda nackdelen var att jag kände mig lite låst när det kom till att välja fontstorlek. Skulle egentligen velat ha 18px fontstorlek men då blev radavståndet mindre och såg inte alls lika bra ut så fick nöja mig med 16px.

###### Berätta om hur du valde typsnitt till din webbplats.
Jag valde att hämta mina typsnitt från google fonts. Detta eftersom det var lättare att se hur fonten skulle se ut i den storlek jag ville ha. Fastnade på fonten ”Sintony” till paragraferna eftersom den var lätt och läsa och jag ville ha en sans serif med modern känsla. Valde att para ihop den med Roboto till rubrikerna av samma anledningar samt att jag inte ville ha för stor skillnad stilen i rubrikerna och paragraferna.

###### Har du jobbat med liknande gridbaserade layouttekniker sedan tidigare?
Nej har aldrig jobbat med liknande tidigare, varken vertikalt eller typografiskt grid.

###### Hur känns det att jobba med LESS och moduler? Lyckas du återanvända moduler mellan teman för kmom02 och kmom03?
Jag tycker att det är ett bra sätt för att få struktur på koden. Men eftersom jag ändrat i modulerna för varje tema som byggs så känns det lite rörigt att hålla koll på vilken kod jag har i modulerna och i vilken ordning de ska ligga för att inte en ändring ska påverka något annat. I detta kursmoment så har jag inte återanvänt modulerna utan följde guiden på dbwebb och kopierade all kod från tidigare kmom in i en ny modul för att få en bättre överblick över all kod. Har efter det skapat nya moduler för Kmom03 och delat upp koden i dessa.

###### Hur gick det med din responsivitet för webbplatsen?
Jag tycker att jag har lyckats få en hyfsat responsiv sida. Satt i webbläsaren och förminskade fönstret för att hitta de brytpunkter där sidan börjar se konstig ut. Slutade med att jag skapade 3 brytpunkter, En vid 1000px, en vid 980px och sista vid 650px. Vid 1000px så sträcker sig innehållet och alla sidebars över hela sidans bredd  men för att inte kännas för trångt så satte jag en ”margin” på 1 kolumn på vardera sida av innehållet. Vid 980px så försvinner vanliga navbaren och då finns endast hamburgermenyn kvar.  Vid 650px spänner footern över hela sidans bredd samt att bilden på mig minskar i storlek för att texten inte ska hamna fel.

###### Vilken är din TIL för detta kmom?
Til för detta moment måste vara att bara man räknar med det magiska numret så hamnar texten texten precis på linjerna. Helt otroligt att det gick så smidigt. Trodde att jag skulle få hålla på i evigheter för att få texten att passa gridet men det hamnade magiskt på rätt plats.
