---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.

[Länk till projektet](http://www.student.bth.se/~bjos19/dbwebb-kurser/design/me/proj/htdocs/)

##Krav 1: Uppdragsanalys.

Valde att göra en undersökning av e-handelsföretag som säljer leksaker eftersom det har varit jul och kring juletider görs det mycket reklam för leksaker.
Urvalet gjorde jag genom att googla på leksaker. Gick igenom alla toppresultat på och valde fyra webbplatser som jag kände till. Valet hamnade på Lekmer.se, Lekia.se, Jollyroom.se och Leksaker.se.

Bestämde vilka aspekter genom att gå igenom designelement och principer i wikipedia artikeln ”visual design elements and principles". Utöver de som finns i artikeln så valde jag även att ha med ”layout” och ”whitespace”. Layout där jag gick igenom hur och var de placerade vissa element och bredd på sidan och liknande. Whitespace där jag kollade om och hur mycket whitespace de använt mellan elementen.
Sedan gick jag igenom alla sidor baserat på dessa aspekter och listar trenderna jag hittat i analysen.

##Kund

Valde att skapa en webbplats åt kunden Art Ist då jag tänkte att det skulle vara utmanande och lärorikt att försöka få till en design som fungerar för en kreativ artist.

Första tanken var att artisten skulle vara en rocktjärna, men efter ett misslyckat försök att hitta en passande logga och flashbild så valde jag att artisten skulle vara en DJ då det fanns mer valmöjligheter.

Art Ist bakgrundshistoria blev att han var en man i trettioårsåldern som blivit känd för några år sedan då han producerat egen musik och lagt upp den på internet. Han behövde nu en modern och fräsch webbplats som alla fans kan besöka för att ta del av bl.a. nyheter.
Bakgrundshistorian och annan text har jag delvis hittat på själv med inspiration från andra artisters webbplatser.

##Krav 3: Webbplats

Använde min me/redovisa som mall mest för att jag vet att den fungerar och behövde då inte gå igenom hela installationsfasen en gång till och riskera att något inte skulle fungera.

Jag började göra sidan på svenska, men kom på att det passar bättre om den är skriven på engelska då Art Ist har fans runt om i världen, så jag gjorde allt utom about-sidan på engelska.  

På förstasidan har jag inte använt mig av en sidebar utan har istället lagt till kolumner under main för att kunna få en hierarki av innehållet.
I dessa la jag sedan in bilder och turnétabell.
Läste i ett foruminlägg ang. detta och tolkade det som att det var ok om jag använde mig av en sidebar i någon av de andra sidorna.
Använde mig därför av sidebar för att få två kolumners layout i både blogg-sidan och i about-sidan.  
Footern har sedan tre kolumner där jag har valt att lägga font-awsome länkar till sociala medier och musiktjänster samt en epost-adress för bokningsförfrågningar.

Alla sidorna har flashbilder och jag har gjort det enkelt att byta ut dessa genom att se till att alla sidor har egna mappar med tillhörande ".meta" filer. Bloggen och huvudsidan hade redan det sen tidigare men fick skapa en mapp för about-sidan för att åstadkomma detta.  
Logotypen och faviconen kommer från samma bild och jag skapade dessa genom att redigera den i Gimp. Har både använt mig av Gimp och ramverkets Cimage för att redigera alla bilder på sidan.  
Alla bilder jag använt på sidan har fria rättigheter och är tagna från sidor som pixabay.com och pxhere.com.

##Krav 4: Tema

Det första jag visste med säkerhet var att jag skulle ha en stor flashbild på förstasidan då jag googlat runt och sett att det är populärt bland musikartister.
Jag utgick från flashbilden när jag skulle bestämma färgpaletten och valde att använda mig av sparsamt med färger för att ge mer fokus åt bilderna och innehållet.   
Använde färger och gradienter för att ge ett neon/laser liknande intryck på bl.a. header, footer och vid hovrande över divarna på förstasidan.  
Till typsnitt valde jag att ha sans-serifer som var ganska lika varandra i både brödtext och h-element, då detta ger ett modernt intryck och även skapar en viss balans.  
Några andra designprinciperna jag använt mig av är hierarki, djup och kontrast.
Hierarki används på förstasidan för att visa upp viktigt innehåll.
För att åstadkomma känslan av djup så har jag satt boxshadow på divarna på förstasidan och för att rama in blogg inläggen. Valt att blanda ljusa och mörka färger för att skapa kontrast.

Största prioriteten jag hade var att jag ville ha ett bra responsivt tema som inte kändes för platt och som passade väl in i både hgrid och vgrid, så har lagt mycket fokus på det.
Jag blev själv väldigt nöjd med detta tema och jag tror att det passar kundens profil.


##Allmänt

Trots att jag endast har gjort nog för baskravet så har jag nog suttit närmare 80 timmar med detta.
Först så tog analysen lång tid då jag hade svårt att bestämma mig vilka sidor jag skulle analysera och vilka aspekter jag skulle titta på.  
Sen för själva sidan och temat hade jag ritat upp ungefär hur jag ville att layouten på sidan skulle se ut. Men tog lång tid att få till den då jag haft mycket strul med att försöka få fram kolumnerna after-main. Lyckades tillslut men då visades de på alla sidor så jag fick dölja dessa med hjälp av att styla routerna på övriga sidor. Efter det tog det även lång tid att få in dessa i gridet och för att få dem att passa in med övriga delarna av sidan.
Sen när väl temat skulle bestämmas så har jag suttit väldigt många timmar och bara testat mig fram med olika färgkombinationer innan jag hittade den rätta.  
Men blev själv väldigt nöjd med resultatet i slutändan.

Jag tycker absolut att det är ett bra och rimligt projekt för denna kurs då man har fått användning av alla tidigare delar av kursen.


##Tankar om kursen

Jag tycker att det har varit intressant att bekanta sig med både ramverket och hur själva designprocessen går till när man skapar en webbplats.  
Men jag har haft svårt för att ta till mig alla abstrakta begrepp och termer och har fått titta mycket i kursmaterialet för att förstå och ändå inte förstått helt och hållet. Mycket beror nog på att det känns som att största delen av kursen har bestått av att försöka förstå sig på ramverket och designprinciper och element introducerades först på slutet av kursen.  
Men trots detta så har kursen har lärt mig mycket inom designprinciper och designelement som jag kommer ha nytta av i framtiden.  
Kursmaterialet i sig har varit riktigt bra både kurslitteraturen och artiklarna på dbwebb. Hade inte klarat mig igenom första kursmomentet om det inte var för youtube klippen, superbra förklarat av läraren som har varit jättebra genom hela kursen.  
Ett förbättringsförslag är att introducera själva designdelen med processer och element tidigare i kursen.  
Överlag så är jag nöjd med kursen och skulle gärna rekommendera den till andra.
Men eftersom jag själv haft så svårt att ta till mig alla begrepp och termer och därför fått kämpa nu på slutet så ger jag den 8 av 10 i betyg.
